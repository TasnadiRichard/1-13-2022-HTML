<!DOCTYPE html>
<html>
    <head>
        <title>Breaking Bad</title>
    </head>
    <body>
        <img width="800" src="https://westeurope1-mediap.svc.ms/transform/thumbnail?provider=spo&inputFormat=jpg&cs=NWUzY2U2YzAtMmIxZi00Mjg1LThkNGItNzVlZTc4Nzg3MzQ2fFNQTw&correlationId=44bf66a0-9028-5000-2a35-1f68d7306202&docid=https%3A%2F%2Fberegszaszi%2Esharepoint%2Ecom%2Fsites%2F2022%2D2024113%2E1SzFKovcsAttilaRbert%2F%5Fapi%2Fv2%2E0%2Fdrives%2Fb%2143wUr%2D5wykWRpTQbfkrjPBTv4LwpAbpCrUZIHuoAAQ42o6cdEfApQpmZbuG1ecmS%2Fitems%2F01TGTNMQ2USHQ43OLWFRH3CV6JH3LQAVF5%3Ftempauth%3DeyJ0eXAiOiJKV1QiLCJhbGciOiJub25lIn0%2EeyJhdWQiOiIwMDAwMDAwMy0wMDAwLTBmZjEtY2UwMC0wMDAwMDAwMDAwMDAvYmVyZWdzemFzemkuc2hhcmVwb2ludC5jb21AM2NiYzYxZmItYzNmMy00NjRlLWEyYjMtNTZmNGYyMmRiNTYwIiwiaXNzIjoiMDAwMDAwMDMtMDAwMC0wZmYxLWNlMDAtMDAwMDAwMDAwMDAwIiwibmJmIjoiMTY2MzY1ODU4NCIsImV4cCI6IjE2NjM2ODAxODQiLCJlbmRwb2ludHVybCI6IjVZYThWc293V2ZneWQ5SFIrREJOdTlrWjVFczdRZDcrMlpMZFdCbGVlelE9IiwiZW5kcG9pbnR1cmxMZW5ndGgiOiIxOTkiLCJpc2xvb3BiYWNrIjoiVHJ1ZSIsImNpZCI6Ik5EUmlaalkyWVRBdE9UQXlPQzAxTURBd0xUSmhNelV0TVdZMk9HUTNNekEyTWpBeSIsInZlciI6Imhhc2hlZHByb29mdG9rZW4iLCJzaXRlaWQiOiJZV1l4TkRkalpUTXROekJsWlMwME5XTmhMVGt4WVRVdE16UXhZamRsTkdGbE16TmoiLCJhcHBfZGlzcGxheW5hbWUiOiJNaWNyb3NvZnQgVGVhbXMgV2ViIENsaWVudCIsImdpdmVuX25hbWUiOiJSaWNow6FyZCIsImZhbWlseV9uYW1lIjoiVGFzbsOhZGkiLCJhcHBpZCI6IjVlM2NlNmMwLTJiMWYtNDI4NS04ZDRiLTc1ZWU3ODc4NzM0NiIsInRpZCI6IjNjYmM2MWZiLWMzZjMtNDY0ZS1hMmIzLTU2ZjRmMjJkYjU2MCIsInVwbiI6IjIwMjIyMjRAZHN6Y2JlcmVnc3phc3ppLmh1IiwicHVpZCI6IjEwMDMyMDAyMjk5MzcyMjYiLCJjYWNoZWtleSI6IjBoLmZ8bWVtYmVyc2hpcHwxMDAzMjAwMjI5OTM3MjI2QGxpdmUuY29tIiwic2NwIjoiYWxsZmlsZXMud3JpdGUgZ3JvdXAucmVhZCBhbGxzaXRlcy53cml0ZSIsInR0IjoiMiIsInVzZVBlcnNpc3RlbnRDb29raWUiOm51bGwsImlwYWRkciI6IjE5NS4xOTkuMjUxLjI0OCJ9%2EaEVJRk5ZeUJVeTlVN0FudjB4aGcxd2t0dWpOWmk5aVJlZ2hOdHpIcTlBQT0%26version%3DPublished&encodeFailures=1&width=1852&height=865" </img>
        <h2 align="center" >10 ok, amiért csodálatos a Breaking Bad (és 3 lehetőség, hogyan lehet vége)</h2>
        <p>  plankog<span style="color:green">KULTÚRA</span>augusztus 21., 20:08</p>
        <ul>
            <li>Ez az a sorozat, amiben egy középiskolai kémiatanár, miután megtudja, hogy rákos, beszáll a kristálymet-üzletbe, mert se a kezelésére nincs elég pénz, se a családjának nem marad, ha ő meghal. Aztán jönnek a durvábbnál durvább fordulatok.</li>
            <li>Amikor öt éve elindult, egyáltalán nem volt kiemelkedő. Mára a televíziózás egyik csúcsa lett.</li>
            <li>Itt van tíz ok, hogy miért, aztán három lehetőség, hogy mi lehet a vége.</li>
            <li>A cikk utolsó pontjáig nyugodtan olvassa el az is, aki még nem látta, de tervezi.</li>
            <li>Egész pontosan: aki még nem látta, de tervezi, a legjobb, ha most azonnal elkezdi.</li>         
        </ul>
    <h2>10. Egészen jól mutatja be a kristálymet-üzletet</h2> 
    <p>Messze nem tökéletesen, de azért tényleg egész jól. A Washington Post összeállítása szerint a titkos szuperlaboratóriumok, a mexikói kartellek brutalitása és a pénzmosási kísérletek is viszonylag élethűen jelennek meg a sorozatban. Vannak ugyan pontatlanságok is, például az, hogy a kristály tisztasága valójában nem olyan fontos szempont a fogyasztóknak, mint ebben a sorozatban (közgazdaságtanilag fogalmazva, ez egy tipikusan rugalmatlan piac, vagy ahogy a Wire-ben mondják, itt akkor is többet keresel, ha rosszabbul teljesítesz, úgyis megveszik). És ami még fájóbb: a keresleti oldalról kimarad az is, hogy kristálymetet sokszor nem kifejezetten szétcsúszott vesztesek, hanem önmagukat szétdolgozó polgárok használnak. Ezzel együtt is, ha nem is realistán, de költőien ábrázolja az amerikai kisvárosokat megfojtó kirstálymet-piacot.</p>
    <h2>9. Egyre jobb és jobb</h2>
    <p>A második szezon első részét 2,9 millióan nézték meg. Az utolsó szezon első részét 5,9 millióan (amiben persze a letöltők nincsenek benne). Az összesített kritikusi értékelés szezonról szezonra kúszott feljebb, már bőven a túlértékelés-gyanús zónába. És ez nem véletlen. A sorozat dinamikáját adó jellemfejlődés (vagy éppen bukás) fokozatosan válik annyival komplexebbé és több rétegűvé, hogy a végére már bőven túlmutat egy átlagos sorozat keretein.</p>
    <h2>8. Ikonikus pillanatok</h2>
    <p>Egy sorozatnak kellenek jelenetek, képek, pillanatok, amik ugyan a saját kontextusukban a legerősebbek, de az erejük azon túl sem veszik el, és egyszerűen ott maradnak a néző fejében akkor is, ha már nem emlékszik pontosan a cselekmény minden szálára. A Breaking Bad eleinte is szolgált ilyenekkel, az utolsó szezonra pedig gyakorlatilag minden jelenet ilyen. Az én két kedvencem: amikor Waltert először kapja el annak az íze, hogy ő a király a környéken, és felesége, Sklyer jéghideg bejelentése a családi vacsora előtt.</p>
    <h2>7. Színészek</h2>
    <p>A sorozatot ért kritikák egy fontos része arról szól, hogy a női szereplők nem eléggé kidolgozottak. Ebben volt is valami a korábbi évadokban, de már biztosan nem igaz, ahogy Skyler átlakulása az ötödik szezon drámaiságának egyik központi kérdése lett. De a legfontosabb itt is a főszereplő, Bryan Cranston, akinek alakítása hosszú idő óta a legerősebb tévés jelenlét, bármelyik arcát mutatja éppen.</p>
    <h2>6. Bátorság</h2>
    <p>Bár a mainstream amerikai sorozatok már egyre kevesebb tabut ismernek, a Breaking Bad még ebben a mezőnyben is elég sok mindent megenged magának. Akár azt is, hogy mer lassabb lenni, vagy éppen amikor lassabb kibontakozást várna a néző, sokkal gyorsabb. Más szempontból itt ártatlan gyerekek halála sem tabu, ami pedig a legfontosabb, hogy a főszereplőjéből, akivel a nézőknek mégiscsak hosszú időn keresztül együtt kell élniük, mer olyan sötét és visszataszító alakot formálni, hogy a kezdeti együttérzésből a végére semmi se maradjon.</p>
    <h2>5. Ahogy kinéz</h2>
    <p>Az egyik legfontosabb szempont. A Breaking Badet egyszerűen öröm nézni, és ebben az esetben ez nem csak külsőség. Az új-mexikói tájképek szervesen illeszkednek a történetbe, a színek kombinációja pedig olyan fontos, hogy külön elemzések születtek arról, milyen színvilág mit jelent az egyes szereplők esetében. Egyszerűen nem tudom levenni a szemem a képernyőről, ami jól is jön az egyre sötésebb fordulatok között.</p>
    <h2>4. Utalások rendszere</h2>
    <p>Az a fajta kíméletlenül következetes realizmus, ami például a Wire sajátja volt, hiányzik a sorozatból, cserébe más logikát követ. A Breaking Bad nem realista nagyregény, hanem egyrészt költészet, már ha ilyen kategóriákban kell gondolkodni, másrészt úgy működik, mint egy számítógépes kalandjáték, amihez gondolkodni is kell. Minden egyes apró részlet számít, mindennek lehet jelentősége, néha egészen kis mozzanatok és gesztusok jelentenik a kulcsot ahhoz, hogy mi lesz a folytatás. Lehet persze csak elbambulva-tévézgetve is nézni, és akkor is átjön valami az erőből, de egészen más élmény, ha minden apró részletre odafigyelünk.</p>
    <h2>3. Szürreális humor</h2>
    <p>Anélkül, hogy lelőnénk bármit: csak a legutóbbi részben van egy jelenet, amiben alvilági kiskatonák meglátnak egy halom pénzt, és nem tudják kihagyni, hogy Dagobert bácsiként belefeküdjenek, és egy másik, amiben egy szereplő hidegvérrel lemészároltat egy csomó másikat, de a vér látványát már nem bírja, ezért megkéri segítőjét, hogy csukott szemmel kísérje el onnan. Hasonló pillanatokkal tele van a sorozat, olyannyira, hogy az egyik legvalószínűtlenebb mellékszereplő, a karikatúraszerű zugügyvéd Saul még külön minisorozatot is kap az AMC-től. Imádnivaló.</p>
    <h2>2. Következmények</h2>
    <p>Sok mindentől lehet jó egy sorozat, de ez az a pont, ami a legegyértelműbben elválasztja a nagyokat a közepesektől. A gyenge forgatókönyvírók nem törődnek azzal, hogy a szereplők döntéseinek következményei legyenek. Ők azok, akik történetszálakat előhoznak és elvarrnak akár egy epizódon belül, előzmény és következmények nélkül, amire aztán soha többé nem emlékszik senki, viszont telik vele a műsoridő. Ennek minősített esetei az értelmetlen, önmagukért való csavarok és cliffhangerek. Ez az, ami itt nem jellemző. A dolgoknak itt következményei vannak, az események nem múlnak el nyomtalanul – a sorozat alkotója, Vince Gilligan azt mondta, a hét szerző ezer órákon át ült és dolgozott azon, hogy sakktáblaszerűen kimatekozza, melyik lépésnek milyen hatása lehet. Egyszerűen jobb érzés egy olyan műsort követni, ami nem kezeli hülyének a nézőjét.</p>
    <h2>1. A főszereplő átalakulása</h2>
    <p>(Ezt nem feltétlenül érdemes elolvasni, ha még nem láttad.)
        Ez az, ami miatt a Breaking Bad a legnagyobb.
        
        A sorozat elején egy bajban lévő embert ismerünk meg, akinek már nincs más választása, ha gondoskodni akar a családjáról. Együttérzünk vele, és elnézzük neki a hibáit is, mert, nagyon leegyszerűsítve, de jót akar. Az ötödik szezonra már egy nárcisztikus gyilkost látunk, akinek egy szavát sem hisszük el, és akinek önmagánál senki sem fontosabb.</p>    
    </body>
    <style>
         body{
            background-color: #f5f5f5
         }
         img {

    display: block;
    
    margin-left: auto;

    margin-right: auto;

    width: 100%;

    }
    </style>
</html>
